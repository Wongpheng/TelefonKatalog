Den første utgaven av telefonkatalogen du lagde, lagret informasjonen i arbeidsminnet. All informasjonen forsvant når vi lukket programmet.

Andre utgave lagret informasjonen til en .txt-fil. Denne er vanskelig å søke i, og hvis du prøvde deg på en "delete"- eller "update"-funksjon merket du kanskje at dette ble veldig komplisert.

Tredje utgave lagrer til en .db-fil. Dette er en "SQL-database" og er slik vi nesten alltid lagrer store mengder digital informasjon. Det er det mange grunner til - blant annet er det fleksibelt, raskt, og sikkert. Du skal lære mye mer om SQL i år, og dette er bare en liten forsmak - ikke stress hvis du ikke skjønner alt. 

SQL er et eget kodespråk, og et stykke SQL-kode kalles en "spørring". I koden her bruker vi fire av de viktigste SQL-spørringene:
* SELECT henter informasjon som ligger i databasen
* INSERT INTO lagrer ny informasjon til databasen
* DELETE sletter informasjon fra databasen

I tillegg brukes CREATE TABLE for å lage en tabell å putte dataen inn i.